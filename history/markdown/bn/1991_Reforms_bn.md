# ভারতে অর্থনৈতিক উদারীকরণ

ভারতে অর্থনৈতিক উদারীকরণ দেশের অর্থনীতির সাম্প্রতিক সংস্কার প্রক্রিয়াকে নির্দেশ করে। ১৯৪৭ সালে স্বাধীনতার পর ভারত সমাজতান্ত্রিক নীতি গ্রহণ করে। এই ব্যবস্থায় চালু ব্যাপক নিয়ন্ত্রণ প্রথাকে উপহাস করে বলা হত " লাইসেন্স রাজ " ও ধীর বৃদ্ধির হারটির নাম ছিল " হিন্দু বৃদ্ধিহার "। ১৯৮০-এর দশকে, ভারতের প্রধানমন্ত্রী রাজীব গান্ধী কিছু সংস্কারের উদ্যোগ নেন। কিন্তু রাজনৈতিক কারণে তার সরকারকে পিছু হটতে হয়। ১৯৯১ সালে আন্তর্জাতিক অর্থ ভাণ্ডার ভারতকে দেউলিয়া রাষ্ট্র ঘোষণা করলে পি ভি নরসিমা রাও সরকার ও অর্থমন্ত্রী ড. মনমোহন সিংহ দেশের অর্থব্যবস্থায় আমূল সংস্কারসাধনে প্রবৃত্ত হন। নতুন গৃহীত নীতিগুলির মধ্যে ছিল আন্তর্জাতিক বাণিজ্য ও বিনিয়োগের বাজারকে উন্মুক্ত করে দেওয়া, নিয়ন্ত্রণমুক্তকরণ, বেসরকারিকরণ চালু করা, করব্যবস্থায় সংস্কার, মুদ্রাস্ফীতি নিয়ন্ত্রণমূলক পদক্ষেপ। এরপর থেকে দেশের সামগ্রিক উদারীকরণের গতিমুখ শাসক দল নির্বিশেষে একই প্রকার থাকে। যদিও ট্রেড ইউনিয়ন ও কৃষকের মতো শক্তিশালী লবি বা শ্রম আইন সংশোধন ও কৃষি ভর্তুকি হ্রাসের মতো বহু আলোচিত ক্ষেত্রে কোনো সরকারই হস্তক্ষেপ করেনি। [ ১ ]

২০০৯ সালের হিসেব অনুসারে দেশের প্রায় ৩০ কোটি মানুষ অতিদরিদ্রতার কবল মুক্ত হয়েছে। [ ২ ] ২০০৭ সালে উদারীকরণের চূড়ান্ত সাফল্যের নজির মেলে সর্বোচ্চ ৯% জিডিপি হার বৃদ্ধিতে। [ ৩ ] এর সঙ্গে সঙ্গেই চিনের পর ভারত বিশ্বের দ্বিতীয় সর্বদ্রুত বৃদ্ধিশালী অর্থব্যবস্থায় পরিণত হয়। [ ৪ ] অর্গ্যানাইজেশন ফর ইকোনমিক কো-অপারেশন অ্যান্ড ডেভেলপমেন্ট (ওইসিডি)-এর রিপোর্ট অনুসারে, এক দশকে গড় বৃদ্ধির হার ৭.৫% গড় আয়ের দ্বিগুণ হবে এবং আরও সংস্কার প্রয়োজন হবে। [ ৫ ]

ভারতীয় সরকার সহযোগীরা উদারীকরণ এগিয়ে নিয়ে চলার প্রস্তাব রেখেছেন। কারণ, ভারতের বৃদ্ধির হার চিনের তুলনায় কম। [ ৬ ] ম্যাককিনসের মতে, প্রধান প্রধান বাধাগুলি অপসারিত করলেই, “স্বাধীন ভারতের অর্থনীতি চিনের মতো বার্ষিক ১০% হারে বৃদ্ধি পেতে থাকবে।” [ ৭ ]

## বহিঃসংযোগ

- For a short educational video of the "economic history of India" .
- Nick Gillespie (২০০৯)। "What Slumdog Millionaire can teach Americans about economic stimulus" । Reason। ১৩ জুন ২০০৯ তারিখে মূল থেকে আর্কাইভকৃত । সংগ্রহের তারিখ ২৬ জুন ২০০৯ ।
- "Economic survey of India 2007: Policy Brief" (পিডিএফ) । OECD। ২০০৭।
- Gurcharan Das (২০০৬)। "The India Model" । The Foreign Affairs। ৭ মার্চ ২০০৯ তারিখে মূল থেকে আর্কাইভকৃত । সংগ্রহের তারিখ ২৬ জুন ২০০৯ ।
- Aditya Gupta (২০০৬)। "How wrong has the Indian Left been about economic reforms?" (পিডিএফ) । Centre for Civil Society। ২৬ ফেব্রুয়ারি ২০০৯ তারিখে মূল থেকে (পিডিএফ) আর্কাইভকৃত । সংগ্রহের তারিখ ২৬ জুন ২০০৯ ।
- "The India Report" (পিডিএফ) । Astaire Research। ২০০৭। ২৪ ফেব্রুয়ারি ২০০৯ তারিখে মূল থেকে (পিডিএফ) আর্কাইভকৃত । সংগ্রহের তারিখ ২৬ জুন ২০০৯ ।
- "India's Rising Growth Potential" (পিডিএফ) । Goldman Sachs। ২০০৭। ২৪ জুলাই ২০১১ তারিখে মূল থেকে (পিডিএফ) আর্কাইভকৃত । সংগ্রহের তারিখ ২৬ জুন ২০০৯ ।

## আরও দেখুন

- ভারতের অর্থনীতি
- ভারতে বিশ্বায়ন
- লাইসেন্স রাজ
- হিন্দু বৃদ্ধিহার

---
Source: https://bn.wikipedia.org/wiki/%E0%A6%AD%E0%A6%BE%E0%A6%B0%E0%A6%A4%E0%A7%87_%E0%A6%85%E0%A6%B0%E0%A7%8D%E0%A6%A5%E0%A6%A8%E0%A7%88%E0%A6%A4%E0%A6%BF%E0%A6%95_%E0%A6%89%E0%A6%A6%E0%A6%BE%E0%A6%B0%E0%A7%80%E0%A6%95%E0%A6%B0%E0%A6%A3
