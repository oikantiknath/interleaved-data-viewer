{"lang": "gu", "source_path": "/data/oikantik_sarvam_ai/wiki-data/education/html/gu/Coaching_Institutes_gu.html", "page_url": "https://gu.wikipedia.org/wiki/%E0%AA%95%E0%AB%8B%E0%AA%9F%E0%AA%BE", "title": "કોટા", "blocks": [{"type": "image", "local_path": "/data/oikantik_sarvam_ai/wiki-data/education/images/6fe2b9c7258ba866.jpg", "origin_url": "https://upload.wikimedia.org/wikipedia/commons/f/fb/Garh.jpg", "alt": "", "caption": "કોટા ખાતે ગઢ મહેલ", "section": [], "license_hint": "Wikimedia image; verify per-file license"}, {"type": "text", "text": "કોટા ભારત દેશના પશ્ચિમ ભાગમાં આવેલા રાજસ્થાન રાજ્યનું એક નગર છે. કોટામાં કોટા જિલ્લાનું મુખ્યાલય છે. ચંબલ નદીના તટ પર વસેલું આ શહેર રાજસ્થાન રાજ્યના દક્ષિણ ભાગમાં આવેલ એક મુખ્ય ઔદ્યોગિક તેમ જ શૈક્ષેણિક કેન્દ્ર છે. તે રાજ્યના મુખ્ય શહેર જયપુરથી સડક માર્ગે તેમ જ રેલવે માર્ગ દ્વારા જોડાયેલ છે અને તેનું અંતર આશરે ૨૪૦ કિલોમીટર જેટલું છે. આ શહેરમાંથી રાષ્ટ્રીય ધોરી માર્ગ નં. ૧૨ પસાર થાય છે. આ ઐતિહાસિક શહેર ખાતે કિલ્લો, મહેલ, સંગ્રહાલય, મંદિરો અને ઉદ્યાનો આવેલા છે. પ્રાચીન સ્થાપત્યો સાથે સાથે આધુનિક અણુ ઊર્જામથક અને જળવિદ્યુત મથક પણ આવેલા છે.", "section": []}]}