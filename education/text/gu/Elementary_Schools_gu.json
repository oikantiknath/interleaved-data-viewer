{"lang": "gu", "source_path": "/data/oikantik_sarvam_ai/wiki-data/education/html/gu/Elementary_Schools_gu.html", "page_url": "https://gu.wikipedia.org/wiki/%E0%AA%AA%E0%AB%8D%E0%AA%B0%E0%AA%BE%E0%AA%A5%E0%AA%AE%E0%AA%BF%E0%AA%95_%E0%AA%B6%E0%AA%BE%E0%AA%B3%E0%AA%BE", "title": "પ્રાથમિક શાળા", "blocks": [{"type": "image", "local_path": "/data/oikantik_sarvam_ai/wiki-data/education/images/56c32318f164534a.jpg", "origin_url": "https://upload.wikimedia.org/wikipedia/commons/6/63/Elementary_School.jpg", "alt": "", "caption": "ભારતમાં આવેલી એક પ્રાથમિક શાળાનો વર્ગખંડ", "section": [], "license_hint": "Wikimedia image; verify per-file license"}, {"type": "text", "text": "પ્રાથમિક શાળા એટલે પ્રાથમિક શિક્ષણ આપવામાં આવતું હોય તે શાળા.", "section": []}, {"type": "text", "text": "ગુજરાત રાજ્યમાં કે ધોરણ ૧ થી ૮ ધોરણ સુધીના શિક્ષણને પ્રાથમિક શિક્ષણ કહેવાય છે. લગભગ બધાં જ ગામોમાં પ્રાથમિક શાળા આવેલી છે. ધોરણ ૧ થી ૪ માટેની વર્ગશાળાઓ તેમ જ કન્યા કેળવણી માટેની કન્યાશાળાઓ પણ આવેલી છે. ૧ થી ૫ ધોરણ પ્રાથમિક શિક્ષણ અને ૬ થી ૮ ધોરણ એ ઉચ્ચત્તર પ્રાથમિક શિક્ષણ કહેવાય છે. આ શાળાઓ મોટેભાગે ગ્રામ્ય વિસ્તારમાં જિલ્લા પંચાયત દ્વારા સંચાલિત હોય છે, જ્યારે શહેરી વિસ્તારોમાં નગરપાલિકા દ્વારા આ શાળાઓ ચલાવવામાં આવે છે. કેટલીક શાળાઓમાં ઉદ્યોગ શિક્ષણ તરીકે કાંતણ, કૃષિ જેવા વિષયો પણ શીખવાડવામાં આવે છે. આ ઉપરાંત ઘણી જગ્યાએ ખાનગી ટ્રસ્ટો કે સંસ્થાઓ દ્વારા પણ પ્રાથમિક શાળાઓ ચલાવવામાં આવે છે. કેટલીક પ્રાથમિક શાળાઓ અંગ્રેજી અને અન્ય ભાષાના માધ્યમોમાં પણ ચલાવવામાં આવે છે.", "section": []}, {"type": "text", "text": "બાળકોને પુરતું પોષણ મળી રહે તે હેતુથી ઘણા રાજ્યોમાં પ્રાથમિક શાળાઓમાં મધ્યાહ્ન ભોજન નામની યોજના ચલાવવામાં આવે છે, જેમાં બપોરની રિસેસમાં બાળકોને ભોજન આપવામાં આવે છે.", "section": []}, {"type": "text", "text": "- માધ્યમિક શાળા\n- ઉચ્ચતર માધ્યમિક શાળા", "section": ["આ પણ જુઓ"]}]}