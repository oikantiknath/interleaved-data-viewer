{"lang": "ta", "source_path": "/data/oikantik_sarvam_ai/wiki-data/tourism/html/ta/Ajmer_Sharif_ta.html", "page_url": "https://ta.wikipedia.org/wiki/%E0%AE%85%E0%AE%9C%E0%AF%8D%E0%AE%AE%E0%AF%80%E0%AE%B0%E0%AF%8D_%E0%AE%A4%E0%AE%B0%E0%AF%8D%E0%AE%95%E0%AE%BE", "title": "அஜ்மீர் தர்கா", "blocks": [{"type": "image", "local_path": "/data/oikantik_sarvam_ai/wiki-data/tourism/images/97cb2f56deaf250d.JPG", "origin_url": "https://upload.wikimedia.org/wikipedia/commons/9/9b/Dargah_Shareef_of_Khwaza_Moinuddin_Chishti.JPG", "alt": "", "caption": "அஜ்மீர் தர்கா", "section": [], "license_hint": "Wikimedia image; verify per-file license"}, {"type": "text", "text": "அஜ்மீர் தர்கா என்பது சூபி ஞானி காஜா முகையதீன் சிஷ்தி அவர்கள் அடங்கியுள்ள அடக்கத்தலம் (மக்பரா) ஆகும். [ 1 ] இது இந்தியாவின் ராஜஸ்தான் மாநிலத்தில் அஜ்மீர் மாவட்டத்தில் அமைந்துள்ளது. அஜ்மீர் ஊரில் அமைந்துள்ளதால் இது அஜ்மீர் தர்கா என அழைக்கப்படுகிறது. அஜ்மீர் தர்காவில் வருடந்தோறும் புகழ் பெற்ற உருஸ் எனப்படும் சந்தனக்கூடு விழா நடைபெறும். [ 2 ]", "section": []}, {"type": "image", "local_path": "/data/oikantik_sarvam_ai/wiki-data/tourism/images/d65bd2232c59efb1.jpg", "origin_url": "https://upload.wikimedia.org/wikipedia/commons/0/0f/Ajmer_Sharif_Dargah_1893.jpg", "alt": "", "caption": "1893 ல் அஜ்மீர் தர்கா", "section": ["தர்கா"], "license_hint": "Wikimedia image; verify per-file license"}, {"type": "text", "text": "தர்காவின் பிரதான வாயில் நிஜாம் வாயில் ஆகும். இது முகலாயப் பேரரசர் ஷாஜகான் கட்டிய ஷாஜகானின் வாயிலை தொடர்ந்து உள்ளது. இதையொட்டி சுல்தான் முகமது கில்ஜி உருவாக்கிய புலந்தர்வாசா எனும் பெரிய வாயில் உள்ளது. அவர் புலந்தர்வாசா எனும் பெரிய வாயிலின் மீது நினைவு சடங்குகள் தொடக்கத்தைக் குறிக்கும் விதமாக, உருஸ் கொடியை ஏற்றினர். [ 3 ]", "section": ["தர்கா"]}, {"type": "image", "local_path": "/data/oikantik_sarvam_ai/wiki-data/tourism/images/fc3d16539ff2b9c6.jpg", "origin_url": "https://upload.wikimedia.org/wikipedia/commons/7/77/Sufi_photos_051.jpg", "alt": "", "caption": "முகையதீன் சிஷ்தி அடக்கத்தலம்", "section": ["உருஸ் சந்தனக்கூடு விழா"], "license_hint": "Wikimedia image; verify per-file license"}, {"type": "text", "text": "ஒவ்வொரு ஆண்டும் இஸ்லாமிய நாட்காட்டியின் ஏழாவது மாதமான ரஜப் மாதம் 6 மற்றும் 7 தேதிகளில் இங்கு உருஸ் எனப்படும் சந்தனக்கூடு விழா நடைபெறும். [ 4 ]", "section": ["உருஸ் சந்தனக்கூடு விழா"]}, {"type": "text", "text": "அஜ்மீர் தர்காவில் 2007ம் ஆண்டு குண்டு வெடிப்பு சம்பவம் நடந்தேறியது.\nரம்ஜான் நோன்பு திறக்கும் நேரத்தில் மக்கள் கூடியிருந்த வேளையில் நடைபெற்ற பயங்கரமான குண்டு வெடிப்பு சம்பவத்தில் 3 பேர் உயிரிழந்தனர். 17 பேர் படுகாயமடைந்தனர். [ 5 ] [ 6 ]", "section": ["அஜ்மீர் தர்கா குண்டுவெடிப்பு சம்பவம்"]}, {"type": "text", "text": "இந்த குண்டு வெடிப்பு தொடர்பான விசாரணையை தொடங்கிய போலீசார் அம்மாநில பயங்கரவாத தடுப்பு பிரிவிடம் விசாரணையை ஒப்படைத்தது. அதன் பின்னர், வழக்கு தேசியப் புலனாய்வு அமைப்பிடம் ஒப்படைக்கப்பட்டது. [ 7 ]", "section": ["அஜ்மீர் தர்கா குண்டுவெடிப்பு சம்பவம்", "விசாரணை"]}, {"type": "text", "text": "தேசிய புலனாய்வு சிறப்பு நீதிமன்றம் 149 சாட்சிகளிடம் விசாரணை நடத்தியது. மேலும் அரசு தரப்பில் 451 ஆவணங்கள் தாக்கல் செய்யப்பட்டன. இறுதியில் சிறப்பு நீதிபதி தினேஷ் குப்தா 500 பக்கங்கள் கொண்ட தீர்ப்பை வழங்கினார். [ 5 ] [ 6 ] [ 7 ]", "section": ["அஜ்மீர் தர்கா குண்டுவெடிப்பு சம்பவம்", "விசாரணை"]}, {"type": "text", "text": "இந்த வழக்கில் ராஷ்டிரிய சுயம்சேவாக் சங்கம் என்ற இந்து அமைப்பின் தீவிரவாதி பவேஷ் பட்டேல் மற்றும் தேவேந்திர குப்தா ஆகிய இருவருக்கும் தேசிய புலனாய்வு சிறப்பு நீதிமன்றம் ஆயுள் தண்டனை விதித்து 22 மார்ச்சு 2017 அன்று தீர்ப்பளித்தது. [ 5 ] [ 6 ] [ 7 ] [ 8 ]", "section": ["அஜ்மீர் தர்கா குண்டுவெடிப்பு சம்பவம்", "குற்றவாளிகள்"]}, {"type": "text", "text": "2022-ம் ஆண்டு ஜூலை தர்காவின் மதகுருக்களில் ஒருவரான சல்மான் சிஷ்டி, முஹம்மது நபிக்கு எதிரான கருத்துக்களுக்காக இடைநீக்கம் செய்யப்பட்ட பாரதிய ஜனதா கட்சியின் செய்தித் தொடர்பாளர் நுபூர் ஷர்மாவின் தலையை துண்டிக்க அழைப்பு விடுத்தார். இதற்காக ஜூலை 5 அன்று அவர் காவல்துறையினரால் கைது செய்யப்பட்டார். [ 9 ]", "section": ["தலை துண்டிக்க அழைப்பு"]}, {"type": "text", "text": "- அஜ்மீர் வல்லுறவு வழக்கு", "section": ["இவற்றையும் பார்க்க"]}, {"type": "text", "text": "அஜ்மீர் தர்கா இணையதளம்", "section": ["வெளி இணைப்பு"]}]}