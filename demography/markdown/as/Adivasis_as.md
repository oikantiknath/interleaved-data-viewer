# আদিবাসী

![](../../images/e343620028788e3f.jpg)
*মধ্যপ্ৰদেশৰ গোণ্ড জনগোষ্ঠীৰ আদিবাদী মহিলা*

আদিবাসী হ'ল ভাৰতীয় উপমহাদেশৰ জনজাতি ( tribe )-সকলৰ সম্মিলিত শব্দ, [ 1 ] যিসকলক ভাৰতৰ থলুৱা লোক হিচাপে বিবেচনা কৰা হয়। পিছে ভাৰতে আনুষ্ঠানিক ভাবে জনজাতিসকলক খিলঞ্জীয়া লোক হিচাপে বিবেচনা নকৰে। [ 2 ] আদিবাসী লোকসকল কোনো এক অঞ্চলত স্থায়ীভাবে বসবাস কৰে নতুবা যাযাবৰ জীৱন-যাপন কৰে। এই শব্দটো আন দেশৰ জাতিগত সংখ্যালঘু, যেনে বাংলাদেশ ৰ চাকমা , নেপাল ৰ খচ জনগোষ্ঠী তথা পাকিস্তান ৰ ভিল আদিৰ বাবেও ব্যৱহাৰ কৰা হয়।

আদিবাসীসকল ২০১১ চনৰ লোকপিয়ল অনুসৰি ভাৰতৰ জনসংখ্যাৰ ৮.৬% বা প্ৰায় ১০.৪ কোটি। [ 3 ] [ 4 ] [ 5 ] আদিবাসী সমাজ অন্ধ্ৰপ্ৰদেশ , ছত্তিশগড় , গুজৰাট , ঝাড়খণ্ড , মধ্যপ্ৰদেশ , মহাৰাষ্ট্ৰ , ওড়িশা , পশ্চিমবঙ্গ , উত্তৰ পূব ভাৰত আৰু আন্দামান আৰু নিকোবৰ দ্বীপপুঞ্জ ত বিশেষভাবে দেখা যায়।

যদিও আদিবাসীসকলক ভাৰতৰ আদি বাসিন্দা হিচাবে বিবেচিত কৰা হয়, তথাপিও বৰ্তমানৰ আদিবাসীসকল সিন্ধু সভ্যতা ৰ পতনৰ পাছতহে গঠিত হৈছিল, যিসকল প্ৰাচীন চিকাৰী, সিন্ধু সভ্যতাৰ লোক, ইণ্ডো-আৰ্য আৰু অষ্ট্ৰোএচিয়াটিক তথা তিব্বতীয়-বৰ্মণ ভাষীক লোকৰ বিভিন্ন স্তৰৰ বংশধৰ। [ 6 ] [ 7 ] [ 8 ] আদিবাসী ভাষাসমূহ পাঁচটা ভাষাতাত্ত্বিক গোষ্ঠীত শ্ৰেণীবদ্ধ কৰা যায়: আন্দামানিজ, অষ্ট্ৰোএচিয়াটিক, দ্ৰাবিড়, ইণ্ডো-আৰ্য , চীনা-তিব্বতীয় আৰু ক্ৰা-ডাই । [ 9 ]

![](../../images/56afef2bbae35c5f.svg)
*Percent of scheduled tribes in India by tehsils by census 2011*

---
Source: https://as.wikipedia.org/wiki/%E0%A6%86%E0%A6%A6%E0%A6%BF%E0%A6%AC%E0%A6%BE%E0%A6%B8%E0%A7%80
