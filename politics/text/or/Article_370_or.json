{"lang": "or", "source_path": "/data/oikantik_sarvam_ai/wiki-data/politics/html/or/Article_370_or.html", "page_url": "https://or.wikipedia.org/wiki/%E0%AC%B8%E0%AC%AE%E0%AD%8D%E0%AC%AC%E0%AC%BF%E0%AC%A7%E0%AC%BE%E0%AC%A8%E0%AC%B0_%E0%AC%A7%E0%AC%BE%E0%AC%B0%E0%AC%BE_%E0%AD%A9%E0%AD%AD%E0%AD%A6", "title": "ସମ୍ବିଧାନର ଧାରା ୩୭୦", "blocks": [{"type": "text", "text": "ସମ୍ବିଧାନର ଧାରା ୩୭୦ ଜାମ୍ମୁ-କାଶ୍ମୀର ରାଜ୍ୟକୁ ଏକ ବିଶେଷ ରାଜ୍ୟର ମାନ୍ୟତା ଦେଇଥିଲା । ସମ୍ବିଧାନର ଭାଗ ୨୧ \"ବିଶେଷ ଓ ସମାୟିକ ପ୍ରାବଧାନ\" ଅନ୍ତର୍ଭୁକ୍ତ ଧାରା ୩୭୦ଦ୍ୱାରା ଜାମ୍ମୁ କାଶ୍ମୀର ରାଜ୍ୟକୁ ବିଶେଷ ରାଜ୍ୟର କ୍ଷମତା ମିଳିଥିଲା । [ ୧ ] ଏହା ଯୋଗୁଁ ଜାମ୍ମୁ-କାଶ୍ମୀର ରାଜ୍ୟର ନିଜସ୍ୱ ସମ୍ବିଧାନ ତଥା ଜାତୀୟ ପତାକା ରହିଥିଲା । [ ୨ ] [ ୩ ] ଏହି ଧାରା ଜାମ୍ମୁ-କାଶ୍ମୀରର ସମ୍ବିଧାନ ପ୍ରଣୟନ ସଭାକୁ ଭାରତୀୟ ସମ୍ବିଧାନ ର ଯେ କୌଣସି ପ୍ରାବଧାନ ଜାମ୍ମୁ-କାଶ୍ମୀର ପ୍ରତି ପ୍ରଯୁଜ୍ୟ କରିବା କିମ୍ବା ଧାରା ୩୭୦କୁ ସମ୍ପୂର୍ଣ୍ଣ ଭାବେ ନିଷିଦ୍ଧ କରିବାର କ୍ଷମତା ଦେଇଥିଲା । କିନ୍ତୁ ଜାମ୍ମୁ-କାଶ୍ମୀର ସମ୍ବିଧାନ ପ୍ରଣୟନ ସଭା ଏହି ଧାରାକୁ ନିଷିଦ୍ଧ କରିବା ପୂର୍ବରୁ ହିଁ ଭଙ୍ଗ କରିଦିଆଯାଇଥିଲା । ଫଳରେ ଏହି ଧାରା ଭାରତୀୟ ସମ୍ବିଧାନ ଏକ ସ୍ଥାୟୀ ଅଙ୍ଗ ରୂପେ ଗୃହୀତ ହୋଇଥିଲା । [ ୪ ]", "section": []}, {"type": "text", "text": "ଏହି ଧାରାକୁ ୨୦୧୯ ଅଗଷ୍ଟ ୫ ତାରିଖରୁ ନିଷିଦ୍ଧ କରିଦିଆଯାଇଛି । ରାଷ୍ଟ୍ରପତି ରାମ ନାଥ କୋବିନ୍ଦ ଅଗଷ୍ଟ ୫ ଦିନ ଏକ ଆଦେଶନାମା ଜାରୀ କରି ପୂର୍ବତନ ସମସ୍ତ ଆଦେଶକୁ ନାକଚ କରିବା ସହ ଭାରତୀୟ ସମ୍ବିଧାନର ସମସ୍ତ ନିୟମ ଜାମ୍ମୁ-କାଶ୍ମୀର ପ୍ରତି ପ୍ରଯୁଜ୍ୟ ହେବ ବୋଲି ଘୋଷଣା କରିଥିଲେ । [ ୫ ] [ ୬ ] ସଂସଦର ଅନୁମୋଦନ ପରେ ସେ ଧାରା ୩୭୦ର ସମସ୍ତ ନିୟମ ଅଚଳ ହେବାର ଘୋଷଣା କରିଥିଲେ ।", "section": []}, {"type": "text", "text": "ଏହା ସହିତ ଅନ୍ୟ ଏକ ବିଲଦ୍ୱାରା ଜାମ୍ମୁ-କାଶ୍ମୀର ରାଜ୍ୟର ବିଭାଜନ କରାଯାଇ ଦୁଇଟି କେନ୍ଦ୍ରଶାସିତ ଅଞ୍ଚଳ, ଜାମ୍ମୁ-କାଶ୍ମୀର ଓ ଲାଦାଖରେ ପରିଣତ କରାଗଲା ।", "section": []}, {"type": "text", "text": "ଏହି ଧାରା ଓ ଧାରା ୩୫କ ବଳରେ ଜାମ୍ମୁ-କାଶ୍ମୀରକୁ କେତେକ ବିଶେଷ କ୍ଷମତା ମିଳିଥିଲା । ଏହି ରାଜ୍ୟରେ ଭାରତୀୟ ସମ୍ବିଧାନର କୌଣସି ନିୟମ କିମ୍ବା ଭାରତର ଅନ୍ୟ କୌଣସି ଆଇନ ଲାଗୁ ହେଉନଥିଲା । ଭାରତର ଅନ୍ୟ ରାଜ୍ୟର ଲୋକ ଜାମ୍ମୁ-କାଶ୍ମୀରରେ କୌଣସି ସ୍ଥାବର ସମ୍ପତି କିଣିବାର ଅଧିକାରରୁ ମଧ୍ୟ ବଞ୍ଚିତ ଥିଲେ । [ ୭ ]", "section": []}]}